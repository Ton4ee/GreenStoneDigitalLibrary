<Doc xmlns:gs2="http://www.greenstone.org/gs2" file="HASH9405.dir\doc.xml"  gs2:docOID="HASH940555dace2c4cb9cc265f" gs2:mode="add">

<Sec  gs2:docOID="HASH940555dace2c4cb9cc265f" gs2:mode="add">




&lt;h1 align=&quot;center&quot;&gt;Народни носии од Тиквеш&lt;/h1&gt;





&lt;p align=&quot;center&quot;&gt;

    Тиквешките народни носии се дел од материјалната култура на Тиквешани и претставуваат репрезентативен дел од народното уметничко творештво. Во оформувањето на народните носии од Тиквеш, освен културно-историските прилики и творечкиот дух на народот, големо значење имале и географско-природните карактеристики на тиквешкиот регион кои ги определувале условите на стопанството и културата на населението.

&lt;/p&gt;

&lt;h3 align=&quot;center&quot;&gt;

    Женската носија



&lt;/h3&gt;

&lt;p align=&quot;center&quot;&gt;Тиквешката летна невестинска носија се состои од: кошула од бело ткаено памучно платно со декоративен вез „шуто лозена“ и „крстои“, ткаен волнен тесен појас украсен со прави напречни шарки, ткаена волнена бочва „скутале“ (зорт бочва) украсена со каро шарки, ткаено памучно палто „саѓија“, плетени волнени чорапи, плетени волнени подлактици и ткаена памучна крпа „турбан“ за на глава. На градите невестата носи гердан-врвца со нанижени пари. Карактеристичен облековен елемент на летната невестинска носија е китениот фустан „вртешка“ изработен со ткаење на шарена волнена преѓа. Зимски женски облековен елемент е горно палто „гунка“ од ткаена волнена преѓа. &lt;/p&gt;

&lt;h3 align=&quot;center&quot;&gt;

    Машката носија



&lt;/h3&gt;

&lt;p align=&quot;center&quot;&gt;Тиквешката машка летна носија се состои од: кошула од бело ткаено памучно платно, ткаен широк волнен појас „колан“ украсен со прави и каро шарки, набрано здолниште фуста (фустан) од бело ткаено волнено платно, долни машки гаќи од бело ткаено памучно платно, плетени волнени чорапи и памучно палто „сагија“. Карактеристичен облековен елемент на машката летна носија е ткаена волнена скутина украсена со прави хоризонтални шарки, која се носи само кога се работи во поле. Зимски машки облековен елемент е горно палто „антерија“ од ткаена волнена преѓа со темен колорит.

&lt;/p&gt;







 
</Sec>


</Doc>
